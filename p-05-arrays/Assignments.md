### to do
- примери за масиви
- какво ще изведе/какво не е наред с кода

_За всички масиви, които ще ни трябват, засега ще считаме, че имат фиксирана дължина `MAX_LEN`, която е константа. Ако от конзолата въвеждаме "размер на масива `n`", всъщност имаме предвид броя елементи, които ще въвеждаме и `n` *ТРЯБВА* да е <= `MAX_LEN`. Т.е. не можем да кажем `int arr[n]`, където `n` е въведено от потребителя._

## Задача 1
Въвеждат се `n` реални числа (`n` ≤ 1000). Да се изкарат в обратен ред с помощта на масив.

## Задача 2
Въвеждат се `n` цели числа. Да се отпечата да конзолата броят на простите числа, както и кои са те.

## Задача 3
Напишете програма, която по подаден масив `arr` и числа `a` и `b`, генерира в масива числата от интервала [`a`, `b`]. Какви проблеми могат да възникнат?

## Задача 4
Напишете програма, която приема масив от числа, неговия размер, число `num` и позиция и добавя числото k на дадената позиция.

## Задача 5
Напишете програма, която приема масив от числа, неговия размер и позиция и изтрива елемента на дадения индекс.

## Задача 6
Напишете програма, която по въведени масив и число `elem` извежда
индекса на първото и последното срещане на `elem`, както и броя на
срещанията.

## Задача 7
Напишете програма, която брои срещанията на всеки елемент в масив от цели числа. Нека масивът има размер `n` въведен от конзолата (<= 200).

## Задача 8
Напишете програма, която извежда числата от масив, които се
повтарят.
Вход: 1 2 3 3 4 5 6 6 2 6 7 Изход: 2 3 6 6

## Задача 9
Напишете програма, която извежда елементите на масив без повторения.
Вход: 6 1 2 2 3 4 2 3 5 1 Изход: 6 1 2 3 4 5

## Задача 10
Въвеждат се `n` на брой цели числа, както и даден затворен интервал от числа,
зададен с двата си края. Да се провери дали всички числа от дадения интервал се срещат измежду
въведените n.

## Задача 11
Имаме масив с дължина `2n + 1`. В него имаме n двойки от типа `(k, k)` и едно
единствено число, което не образува такава двойка. Напишете функция, която
намира това число.
_Пример: 1, 2, 3, 2, 51, 1, 3 -> 51 е това число_

## Задача 12
Напишете програма, която проверява дали дадена редица от числа е такава, че няма поредица от 3 последователни само растящи/само намаляващи числа.

## Задача 13
Да се напише функция, която приема сортиран възходящо масив от числа, неговия размер и число k и добавя числото в масива, така че той да си остане сортиран.

## Задача 14
Напишете програма, която по даден масив `arr` изпълнява следните стъпки:
1. Създава два нови - един съставен от нечетните елементи на `arr` и един от четните елементи на `arr`. 
2. Сортира двата нови масива
3. Вмъква елементите на единия в другия без да разваля сортировката. 

Помислете могат ли да възникнат някакви грешки и как бихте могли да се погрижите за тях.

